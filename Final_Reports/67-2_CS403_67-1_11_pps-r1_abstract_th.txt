การค้นหาและการจัดกลุ่มบทคัดย่อทางวิชาการ ด้วยการประมวลผลภาษาธรรมชาติ
Retrieval and Clustering of Academic abstracts using Natural Language Processing Techniques
โครงงานนี้มีวัตถุประสงค์ คือเสนอแนวทางเพื่อพัฒนาระบบการค้นหาและการจัดกลุ่มบทคัดย่อ สำหรับผลงานวิจัยทางวิชาการที่มีอยู่ในปัจจุบันให้มีคุณสมบัติที่ดีขึ้น โดยใช้เครื่องมือที่เป็น Deep Learning เข้ามาช่วยในการจัดหมวดหมู่คำที่มีความหมายหรือความคล้ายคลึงกัน เพื่อให้ระบบสามารถค้นหาได้อย่างมีประสิทธิภาพโดยไม่จำเป็นต้องใช้คำศัพท์เฉพาะทาง หรือคำที่ปรากฏเฉพาะในบทคัดย่อเท่านั้น ซึ่งช่วยอำนวยความสะดวกแก่ผู้ใช้งาน และลดระยะเวลาในการสืบค้นบทคัดย่อได้อย่างมีประสิทธิภาพ
ในโครงงานนี้ ผู้จัดทำได้ทำการทดลองการประเมินความแม่นยำในการค้นหาบทคัดย่อของเทคนิค NLP ทั้งหมด 4 เทคนิคด้วยกันคือ TF-IDF, Word2Vec, Doc2Vec และ BERT โดยเกณฑ์ในการวัดคือ ผู้จัดทำจะมี keyword สำหรับการค้นหา 100 บทคัดย่อ ที่ถูกคัดเลือกมาแล้วว่าเมื่อนำคำเหล่านี้ไปค้นหาจะขึ้นผลลัพธ์ตรงกับบทคัดย่อเหล่านั้น หลังจากทำ embedding แต่ละเทคนิคแล้ว ให้นำ keyword ที่เตรียมไว้ไปค้นหา เพื่อดูว่าเทคนิคไหนมีความถูกต้องในการค้นหามากที่สุด เพื่อนำเทคนิคนั้นไปทำการต่อยอดพัฒนาระบบการค้นหาบทคัดย่อให้ดียิ่งขึ้น
